---
layout: post
title: Yapay Zeka'ya Giriş
meta: 
category: yapay-zeka
tags:
- yapay zeka
ref: 
---
Bizler kendimizi homo-sapiensler yani bilge adamlar olarak adlandırıyoruz. Çünkü mental kapasitemiz bizim için çok önemli. Binlerce yıldır nasıl düşündüğümüzü anlamaya çalıştık. Bu bizlere çok daha büyük bir dünyayı gözlemlemenin, anlamanın, tahmin etmenin ve nihayet yönlendirmenin kapılarını açtı. Yapay zeka (AI) bir adım daha ileri gidiyor. Hedefi zeki varlıkları yalnızca anlamak değil, onları inşa etmek.

AI bilimin en yeni alanlarından biri. Çalışmalar 2. dünya savaşının hemen sonlarında başladı ve isim de 1956'da konuldu. Moleküler biyoloji ile beraber AI sıklıkla diğer disiplinlerden bilim insanlarının içinde yer almak istedikleri bir alan oldu. Bir fizik öğrencisi alanındaki tüm iyi fikirlerin Galileo, Newton, Einstein ve diğerleri tarafından bulunmuş olduğunu haklı bir biçimde düşünebilir. Öte yandan AI kendi tam-zamanlı Einstein'ları için hala yer barındıran bir alandır.

Günümüzde mevcut haliyele AI çok sayıda alt alanı kapsıyor. Bunlara satranç oynamak, matematik teoremleri kanıtlamak, şiir yazmak ve hastalıklara teşhis koymak gibi özel görevleri öğrenmek ve algılamak da dahil. AI insan entelektüel aktivitesi ile potansiyel olarak ilgili olan her alanı sistematize ve otomatize edebilir. Bu manada gerçekten evrensel bir alandır.